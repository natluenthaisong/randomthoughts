+++
date = '2025-07-20T16:12:24+07:00'
title = 'เสียงซ่อนผี - Noise (2024)'
description = "รีวิวและสำรวจประเด็นความโดดเดี่ยวของคนเมืองผ่านภาพยนตร์สยองขวัญ 'เสียงซ่อนผี (Noise)' ที่เสียงรบกวนอาจไม่ใช่ปัญหาที่แท้จริง"
+++

เคยมั้ยครับที่การดูหนังผีในโรงมืดๆ ซึ่งมีคนดูอยู่เพียง 3-4 คน 
ทำให้คุณอดหวาดระแวงไม่ได้ว่าอีกสองชีวิตที่นั่งอยู่ชั้นบนข้างหลังคุณนั้นใช่คนจริง ๆ หรือเปล่า? 
ประสบการณ์นี้คือจุดเริ่มต้นของผมกับการดู 'เสียงซ่อนผี (Noise)' 
และมันกลับกลายเป็นว่าความรู้สึกโดดเดี่ยวและหวาดระแวงในโรงหนัง คือภาพสะท้อนธีมหลักของหนังเรื่องนี้ด้วย

จูยองพี่สาวที่น้องสาวหายตัวไปอย่างลึกลับ (จูยองรับบทโดย อีซอนบิน ที่แสดงได้ดีมาก สวยมาก)
เธอเป็นคนที่มีความบกพร่องทางการได้ยิน 
ตรงนี้ผมว่าฉลาดมากๆ ที่หนังใช้ประเด็นเรื่องเสียงมาขับความน่ากลัวแต่กลับใช้ตัวเอกที่มีความบกพร่องทางการได้ยินมาเป็นตัวดำเนินเรื่องหลัก
และเทคโนโลยีช่วยฟังต่างๆ ถูกนำมาใช้เล่าเรื่องแบบฉลาดมาก

ขณะที่จูยองและตัวละครต่าง ๆ กำลังถูกเสียงรบกวนหลอกหลอนในหนัง 
พวกเราคนเมืองก็คงมีประสบการณ์คล้ายๆ กัน
ผมใช้เวลาประมาณ 4-5 วันต่อสัปดาห์อาศัยในคอนโดกลางเมือง 
และอีก 2-3 วันกลับบ้านชานเมือง ผมจึงต่อติดได้ทันทีกับฉากในหนังที่ใช้อพาร์ทเมนต์ในเมืองเป็นหลัก 
เรื่องของเสียงรบกวนจากห้องอื่น รวมถึงการที่เราต้องอยู่แบบระมัดระวังไม่ใช้เสียงดังเกินไปซึ่งอาจจะไปรบกวนคนอื่น 

หนังเล่าเรื่องประเด็นคนเมืองที่อาศัยอยู่ติดกันแต่ก็ไม่ได้ใยดีกัน สะท้อนภาพตรงนี้ได้ดีมาก
เพื่อนบ้านตั้งหลายคนหายไปกลับไม่มีใครใส่ใจเลยสักนิด 
เสียงรบกวนต่าง ๆ ไม่มีใครเคยคิดว่ามันอาจจะเป็นเสียงขอความช่วยเหลือจากใครสักคน 
หนังเรื่องนี้เอามาใช้เป็นความน่ากลัวได้ดีมาก
> "เสียงดังจะตายอยู่แล้ว ทนอยู่ไม่ได้แล้ว อยากจะฆ่ามัน"

ดูจบแล้วก็มีคำถามว่าต้นตอของปัญหาทั้งหมดคือ 'เสียงรบกวน' จริงๆ หรือ? บางทีอาจเป็นเพราะ

**ที่นี่เราต่างได้ยินเสียง - รบกวน - ของกันและกัน\
แต่เราไม่เคยได้ยิน - เสียง - ของกันและกันเลย**

{{< figure src="noise.jpg" >}}
