+++
date = '2025-07-05T19:44:33+07:00'
title = 'Song Reflection: The Smiths - Please, Please, Please, Let Me Get What I Want'
+++

ทำไมเพลงบางเพลงเราถึงรักมัน ฟังมัน ทั้งที่ในสถานการณ์ปัจจุบันเราไม่ได้อยู่ในสถานการณ์ของเพลงนั้นๆ แม้แต่น้อย? เพลงบางเพลงมันมีพลังบางอย่าง สิ่งที่มันสื่อสาร ข้อความที่มันบอก มันมีความสวยงาม
ทำไมผมถึงชอบเพลง Please, Please, Please, Let Me Get What I Want ทั้งเนื้อร้อง ทำนองและเสียงกีต้าร์ ทุกอย่างเรียบง่ายแต่กระทบใจมากๆ เนื้อร้องโดยรวมเหมือนกับว่า ผู้ชายคนนี้ยอมจำนนกับความจริงที่ว่า เขาผิดหวังมาตลอด ไม่เคยสมหวังเลยมาทั้งชีวิต แต่เขาก็ยังไม่เลิกหวัง ยังวิงวอนอย่างมีความหวังว่าครั้งนี้ขอให้เขาสมหวังเถอะ \
Good times for a change \
See, the luck I've had \
Can make a good man turn bad \
So, please, please, please \
Let me, let me, let me \
Let me get what I want this time \
Haven't had a dream in a long time \
See, the life I've had \
Can make a good man bad \
So, for once in my life \
Let me get what I want \
Lord knows, it would be the first time \
Lord knows, it would be the first time \
เนื้อเพลงฟังดูอ่อนแอ แต่พอฟังแล้วเรากลับรู้สึกเข้มแข็ง และมีหวังมากขึ้นเมื่อฟังและได้ยินมันด้วยหัวใจ และอินกับมัน ความรู้สึกเดียวกับที่ เราได้ยินประโยคที่ออสการ์ ไวด์บอกว่า "The heart was made to be broken" มันรู้สึกอ่อนแอ แต่ก็พร้อมรับความพ่ายแพ้ไปพร้อมๆ กัน ซึ่งมันคืออาการของคนที่พร้อมลุกขึ้นใหม่ เพราะคิดว่าหัวใจต้องแตกสลายแน่ๆ
ทั้งไวด์และมอร์ริสซีย์เป็นอัจฉริยะจริงๆ "The heart was made to be broken" ไม่ใช่ความจริงเชิงประจักษ์ แต่เป็นข้อความเท็จเชิงวิทยาศาสตร์ด้วยซ้ำ แต่พอฟังแล้วมันกระทบใจมากๆ แน่นอนว่าจุดประสงค์ของหัวใจไม่ได้มีเพื่อแตกสลาย แต่ในสถานการณ์โศกเศร้าถึงขีดสุดเจอคำนี้มันก็ปลอบประโลมเราได้เหมือนกัน เช่นเดียวกับ ท่อนนี้ของเพลง So, please, please, please Let me, let me, let me Let me get what I want this time เรียบง่าย แต่ก็กระทบใจมากๆ ประโลมใจคนฟังเช่นเดียวกัน

https://www.youtube.com/watch?v=_JU3bogr4oc