+++
title = "โชคชะตากับก็องดิดด์ (2): ปฏิบัติการค้นหาหนังสือ"
date = 2025-06-30T12:21:47+07:00
draft = false
series = ["โชคชะตากับก็องดิดด์"]
weight = 2
+++

ต่อจากโพสต์วันก่อนเรื่องลงเรียนกับอาจารย์วัลยา วิวัฒน์ศร แล้ววางแผนจะเอาหนังสือไปให้ท่านเซ็น วันนี้กลับบ้าน แม่ถามว่าเอาไปหนังสือไปให้อาจารย์เซ็นหรือยัง?

ยังไม่ได้เรียนเลยแม่!! เรียนตอนสิงหาโน่น หนังสืออยู่ไหนยังจำไม่ได้เลย แต่เก็บไว้ดีแน่ๆ เล่มนี้ เล่มประวัติศาสตร์ของชีวิต

สรุปใช้เวลาไล่ดูแทบทุกชั้น ทุกตู้ก็เจอ ก็องดิดด์ปกอ่อนหลบอยู่ชั้นหนังสือหลังโต๊ะทำงานที่บ้าน ส่วนปกแข็งอีกสามเล่มสามเรื่องอยู่ในตู้พระไตรปิฎก เก็บไว้อย่างดีรอดน้ำท่วม รอดปลวกมาได้ ล่าสุดรอดแผ่นดินไหวด้วย

เล่าเรื่องลงเรียนให้ปุนน้องที่ทำงานฟังว่าพี่ลงเรียนเพราะเป็น FC อาจารย์ ปุนบอกว่า “นี่พี่ณัฐทำเหมือนซื้อบัตรจับมือเลยหนิ” เออจริงแฮะ “พี่ณัฐต้องรอเรียนวันสุดท้ายนะค่อยเปิดตัวว่าเป็น FC บอกเลยเดี๋ยวมันจะดูเป็น stalker!!” เด็กสมัยนี้มันคิดรอบคอบ 555

หนังสือพร้อมแล้วรอเรียนวันสุดท้าย สภาพหนังสือชรามากเปิดแรงอาจจะขาดได้ ใกล้เป็นวัตถุโบราณแล้ว

ใครสนใจเรื่องนี้แนะนำครับ มีฉบับพิมพ์ขายใหม่อยู่ตามร้านหนังสือทั่วไป